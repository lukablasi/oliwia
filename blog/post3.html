<!DOCTYPE HTML>
<html lang="pl">
<head>
    <meta charset="UTF-8">
    <meta name="viewport" content="width=device-width, initial-scale=1">
    <title>Oliwia Bonarek - Teksty na Twoją miarę!</title>
    <link rel="stylesheet" href="https://cdn.jsdelivr.net/npm/bootstrap@4.5.3/dist/css/bootstrap.min.css" integrity="sha384-TX8t27EcRE3e/ihU7zmQxVncDAy5uIKz4rEkgIXeMed4M0jlfIDPvg6uqKI2xXr2" crossorigin="anonymous">
    <link rel="stylesheet" href="../style.css">
    <meta name="keywords" content="asystentka, online, blog pomoc, poczta, pisma, listy, teksty, fanpage, rapotry, excel, organizacja">
    <meta name="description" content="Oliwia Bonarek - Teksty na Twoją miarę!">
    <link href="https://fonts.googleapis.com/css2?family=Dancing+Script&family=News+Cycle&display=swap" rel="stylesheet">

</head>

<body>
    <div class='container'>
        <div class='container'>
            <div class='row'>
                <div class='col-12 text-center p-3'>
                    <h1>
                        Oliwia Bonarek<br>Teksty na Twoją miarę!
                    </h1>
                </div>
                <div class='col-12'>
                    <nav class='navbar navbar-expand-lg justify-content-center my-3'>
                        <ul class='navbar-nav justify-content-between w-75'>
                            <li class='nav-item text-center'><a class='nav-link' href='../index.html'>Strona Główna</a></li>
                            <li class='nav-item text-center'><a class='nav-link' href='../index.html#about'>Poznaj mnie</a></li>
                            <li class='nav-item text-center'><a class='nav-link' href='../index.html#oferta'>Oferta i Cennik</a></li>
                            <li class='nav-item text-center'><a class='nav-link' href='../index.html#kontakt'>Kontakt</a></li>
                            <li class='nav-item text-center'><a class='nav-link' href='../blog.html'>Blog</a></li>
                            <li class='nav-item text-center'><a class='nav-link' href='../portfolio.html'>Portfolio</a></li>
                        </ul>
                    </nav>
                </div>
            </div>
        </div>
                <main>
            
            <div class='container articles w-lg-75'>
                <div class='row'>
                <div class='col text-center'>
                
                <img class='img-fluid float-md-left mr-md-3' src='../img/article3.png'>
                <h1>Praca w bibliotece – czego o niej nie wiesz?</h1>
                <p class='mt-3 text-justify'>
                    <b>Biblioteka to miejsce, które kojarzy się z piciem kawy i czytaniem książek. Ale czy jest tak naprawdę? Oj, uwierz, niejeden bibliotekarz o tym marzy. Są wśród nas tacy, którzy rozpoczęli karierę myśląc, że to łatwa i miła posadka w budżetówce. I wiesz co? Srogo się rozczarowali.</b>
                </p>
                    
                <h2 class='text-center my-5'>
                Biblioteka – stereotypy
                </h2>
                
                <p class='text-justify'>
                    Praca w bibliotece jest spokojna i nudna – ten stereotyp, choć powszechny, jest zupełnie błędny. Oczywiście, jak większość ludzi pijamy w pracy kawę. Czasem też przeczytamy książkę – musimy przecież znać biblioteczny księgozbiór. Jak inaczej mielibyśmy polecić Ci lekturę?<br>
                    Ale przecież praca bibliotekarza nie ogranicza się wyłącznie do popijania kawy i przeglądania zbiorów. Możemy porównać ją do góry lodowej. Ty, jako Czytelnik, widzisz jedynie czubek wystający ponad wodą. Cała reszta naszych bibliotecznych obowiązków skrywa się pod powierzchnią morza (książek 🙂 ). W gorących okresach robimy nadgodziny, niejednokrotnie mamy zajęte weekendy, a czasem czacha wręcz dymi od nadmiaru pomysłów.
                </p>
                <hr>
                <i>Każda biblioteka działa na swój sposób, ale jedno jest pewne – nikt nie narzeka na nudę!</i>
                    <hr>
                <p class='text-justify'>
                    
                Nie mogę się oczywiście wypowiadać za wszystkich bibliotekarzy na świecie. W jednej tylko bibliotece może być wiele różnych stanowisk, które będą różniły się od siebie zakresem obowiązków. Wiem jedno – nie ma bibliotekarza, który nic nie robi i tylko się relaksuje przy dobrej lekturze. Nie ma, bo gdyby był, to biblioteka nie mogłaby poprawnie funkcjonować.<br>
                Żeby zobrazować to jak najlepiej, pokażę, jak działa „moja” biblioteka.
                </p>
                <h2 class='text-center my-5'>
                Praca w bibliotece – jakie to działania?
                </h2>

                <p class='text-justify'>
                    Biblioteka, w której pracuję, jest jedną z większych w Polsce. <b>Zatrudnia ponad 100 pracowników, a dziennie odwiedza ją ok. 3 tysiące osób.</b> Pracuję w Dziale Promocji i moim podstawowym obowiązkiem jest organizowanie wydarzeń promujących czytelnictwo. A jak wygląda takie organizowanie?
                </p>
                    <hr>
                <i>
                Wszystko zaczyna się od pomysłu.
                </i>
                    <hr>
                <p class='text-justify'>
                Może powinnam powiedzieć, że od budżetu, jednak z doświadczenia wiem, że da się zorganizować wydarzenia bezkosztowe. A więc: pomysł, budżet, plan. Jeśli brakuje pieniędzy, staramy się o dodatkowe środki finansowe np. wyszukując odpowiednie projekty ministerialne.<br>
                W zależności od wydarzenia albo sami przeprowadzamy warsztaty, szkolenia i spotkania, albo zatrudniamy kogoś z zewnątrz. W takim przypadku robimy research, wyszukujemy kontakty, wysyłamy maile, tworzymy i negocjujemy umowy.<br>
                Potem przychodzi czas na promocję. Ogłaszamy wydarzenie, tworzymy grafiki, filmy, kampanie reklamowe na Facebooku, projektujemy ulotki i plakaty. Dopinamy wszystko na ostatni guzik. W dniu wydarzenia panujemy nad jego przebiegiem, a po wydarzeniu raportujemy, tworzymy statystyki i rozliczamy budżet. I cieszymy się, jeśli nasze wydarzenie zachęciło nowe osoby do korzystania z Biblioteki i czytania książek.<br>
                
                </p>
                <h2 class='text-center my-5'>
                Co jeszcze robi się w bibliotece?
                </h2>
                <p class='text-justify'>
                <b>Biblioteka to nie tylko książki.</b>
                Działalność kulturalna biblioteki jest naprawdę szeroka. Jesteś ciekawy, co jeszcze robimy? Oto kilka naszych działań:
</p>
                    <ul class='text-left'>
                        <li>Obsługujemy stronę <b>www i fanpage w social mediach</b>, dbamy o pozytywny wizerunek Biblioteki zarówno w sieci, jak i na żywo.</li>
                        <li>Robimy <b>filmy promocyjne</b>, cykamy mnóstwo fotek.</li>
                        <li>Bierzemy udział w wielu wydarzeniach zewnętrznych, żeby pokazać, jak fajnie funkcjonuje nasza biblioteka.</li>
                        <li>Organizujemy <b>wystawy, konkursy, debaty,</b> angażujemy się w akcje społeczne.</li>
                        <li>Nawiązujemy <b>współpracę</b> z innymi bibliotekami.</li>
                        <li>Nieustannie podnosimy swoje kompetencje. Regularnie bierzemy udział w szkoleniach.</li>
                        <li>Piszemy, dużo piszemy! Notatki, listy intencyjne, zaproszenia, podziękowania, listy gratulacyjne, wszelkiego rodzaju pisma do osób fizycznych, firm i instytucji.</li>
                        <li>Układamy na regałach <b>żywe obrazy z kolorowych książek</b>, w ciepłych miesiącach jeździmy <b>rowerem cargo z „Lotną Czytelnią”</b>, czyli biblioteką na kółkach, a obecnie tworzymy także <b>wydarzenia wirtualne</b> – webinary, szkolenia i pub quizy.</li>
                    </ul>
                <p class='text-justify'>
                    Każdy z nas, pracowników Promocji, jest wszechstronny, z bujną wyobraźnią i talentami organizacyjnymi. Musimy tacy być, inaczej ucierpiałaby działalność biblioteki.
                </p>
                    
                    <h2 class='text-center my-5'>
                    A czy Ty już doceniłeś swojego bibliotekarza?
                    </h2>
                    <p class='text-justify'>
                    Opisałam Wam pracę bibliotekarza ze swojej perspektywy. Obowiązków jest jednak o wiele więcej, w zależności od zajmowanego stanowiska. Czasem bywa ciężko, ale satysfakcja z wykonanej pracy wynagradza wszelkie trudy. Dlatego, kiedy następnym razem będziesz chciał powielić krzywdzący stereotyp na temat pracy w bibliotece, zastanów się. Nie generalizuj. My, bibliotekarze, jesteśmy tak samo różni jak wszyscy inni ludzie.<br>
                        
                    </p>
                    <p>
                        <b>Istnieje jednak coś, co łączy nas wszystkich – miłość do książek ❤</b>
                    </p>
                    </div>
            </div>
        
            </div>
    
    
        </main>
    </div>
</body></html>